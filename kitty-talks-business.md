# **КИЦІ-ДІЛОВИЦІ**   
<p align="center">
  <img width="300" height="350" src="киця-діловиця.jpg">
</p>

Цей тип киць рідко зустрічається у дикій природі, оскільки надає перевагу компанії еволюційно досконаліших видів. Набагато раніше за інших киць вони зрозуміли, що жити поруч з людьми набагато вигідніше. <img align="right" width="150" height="250" src="кд3.jpg">

Киця-діловиця часто обирає кар’єру у сфері бізнесу, зокрема полюбляє фінансову складову цієї сфери. [Меркантильність](https://termin.in.ua/merkantyl-nist/) – одна з її характерних особливостей. Незважаючи на первинний негативний контекст цієї риси, киця-діловиця-таки зуміла перетворити її на чесноту. Маючи хист до складання бізнес-планів, ведення фінансової документації та вміння знаходити нестандартні рішення, вона вправно примножує прибутки компаній та заслужено займає перше місце у рейтингу рекрутерських улюбленців.

Цей тип киць прагне до швидкого успіху, оскільки не любить і не вміє чекати. Нетерплячість часто призводить до прийняття ризикованих рішень, що ставлять під загрозу досягнення глобальних цілей, проте киця-діловиця народжена під щасливою зіркою, а тому щоразу уникає поразки. 

Крім того, киця-діловиця – природжений комунікатор. Вона уміє організовувати командну роботу і часто стає ватажком зграї. У побуті це може призводити до конфліктів, але її природній шарм не дає довго на неї злитись. <img align="left" width="250" height="300" src="кд1.jpg">

Вона любить увагу і не боїться осуду оточуючих чи здаватись дивною. **«Бери від життя все і трохи більше» – ось її кредо!**
